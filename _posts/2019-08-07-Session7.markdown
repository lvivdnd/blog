---
layout: post
title:  "Сесія 7"
date:   2019-08-07 00:00:00 +0000
categories: Dnd roleplay
---
### Загін шукачів пригод:
* Лана (Зенбіріт Текенурдаас, драконороджена-паладинка (3))
* Назар (Гурдріс Хардфордж, дворф-клерик (3))
* Іван (Дюрам Хіґсон, напіворк-варвар (3))
* Сілдар Холлвінтер (Альянс Лордів, воїн, охоронець)


## Пригоди:
Компанія проріділа, так як Леврас пішов по справах і наразі не вернувся. Замість нього герої вирішили запросити бувалого воїна Сілдара Холлвінтера, який уже завдячував команді своїм життям.

Через спалений другий поверх в таверні героям більше не раді, особливо Зенбіріт. Зате староста Харбін Вестермає для загону завдання - за 100 золотих прогнати загін орків з вершини Виверни, що недалеко від Криниці Старої Сови. Ґурдріс зустрівся з сестрою Гараель, яка передала йому таємне фракційне завдання від Арфістів. Також відбулась зустріч з головою Фанділінської рудної біржі Халією Торнтон. Жінка спробувала найняти героїв для виконання її завдань, та спроба була невдалою.

![map](./../../../../../assets/images/s7/1.png){:height="250px" align="left" style="margin-right:15px;"}
Доки компанія користувалась гостинністю пані Олдерліф, малий Карп привів Зенбіріт до таємного входу в тунель поблизу Тресендарського помістя, де раніше він помічав червоних плащів. Було розроблено план з швидкого проникнення під помістя, де виявилась широка печера з розломом та багатьма виходами. А в головах героїв залунав божевільний голос невідомого створіння, голодного до м’яса та жорстокості. Як виявилось, створінням був Нотік - одноокий монстр з телепатичними здібностями. Серйозних проблем він не створив, так само як і троє ведмежатників в наступній кімнаті. Щоправда поліг і нещасний гоблін, який міг стати джерелом інформації про логово бандитів. На цьому моменті герої відчули, що на сьогодні вони вже намандрувались і пора б відпочити.

![map](./../../../../../assets/images/s7/2.png){:height="300px" align="right"}
Переночували на фермі, повернулись до печери, яку тепер стерегли в засаді бандити. Попри подвійну перевагу в числі, головорізи так і не змогли нікого покласти. Знову використавши всі магічні вміння, герої вирішили чекати ночі в лісі неподалік. Де й були оточені патрулем Червоних Плащів. Кілька раундів бою та перші нокаути переконали команду, що вартує розділятись і тікати. Дюрам з Ґурдрісом помчали на захід, Зенбіріт з величезним хвостом ворогів погнала на південь, а Сілдар теж не без переслідувачів подався на схід. Напіворк, дворф та драконороджена згодом зустрілись в таверні, а от доля Сілдара залишилась невідомою. Виглядає, що на його пошуки варто вирушати в експедицію.





### Підсумки: 
* Лана (Зенбіріт Текенурдаас, драконороджена-паладинка (3)): 1415+525=1940/2700 XP
* Назар (Гурдріс Хардфордж, дворф-клерик (3)): 1275+525=1800/2700 ХР
* Іван (Дюрам Хіґсон, напіворк-варвар (3)): 1185+525=1710/2700 ХР

### Надбання:
2100ХР = 525ХР / персонажа
18 золотих, 38 срібних = 5 золотих 45 мідяків / персонажа
Пов’язка з камінням (50 золотих)
Залізний ключ

### Пригоди:
* Печера з розломом:
[Нотік](https://www.dndbeyond.com/monsters/nothic) (450ХР)

* Бараки охорони:
[Ведмежатники](https://www.dndbeyond.com/monsters/bugbear)  х3 (600ХР, 2 золоті, 33 срібних, пов’язка з напівдорогоцінним камінням (50 золотих), залізний ключ)

* Засідка біля входу в тунель:
[Червоні плащі](http://www.jsigvard.com/dnd/monster.php?m=Redbrand%20Ruffian)  х8 (800ХР, 16 золотих, 5 срібних)

* Напад біля Тресендарського помістя:
Червоний плащ (100ХР)
Гобліни х3 (150ХР)

### Нові правила:
Монстри, які носять гроші, в середньому мають d6хCR золотих. Наприклад, червоний плащ зі складністю ½ при кидку 3 носить 1,5 золотих
Продаж дорогоцінних немагічних предметів теж потребує пошуку покупців і використання днів простою. За день можна знайти покупця на 50 золотих з номінальної вартості товару. Відповідно за робочий тиждень продається еквівалент 250 золотих по вартості товарів. Кількість виручених коштів вирішується кидком на Переконання, з такими результатами:

| 1-10 | 11-20 | 21+ |
| 50% вартості | 100% вартості | 150% вартості |
