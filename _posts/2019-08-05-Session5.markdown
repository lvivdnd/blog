---
layout: post
title:  "Сесія 5"
date:   2019-08-05 00:00:00 +0000
categories: Dnd roleplay
---
### Загін шукачів пригод:
* Лана (Зенбіріт Текенурдаас, драконороджена-паладинка (2))
* Назар (Гурдріс Хардфордж, дворф-клерик (2))
* Іван (Дюрам Хіґсон, напіворк-варвар (2))
* Ростик (Леврас Жнець, напівельф-чорнокнижник (2))

## Пригоди:
![map](./../../../../../assets/images/s5_1.png){:height="250px" align="left" style="margin-right:15px;"}
Герої прокинулись біля логова Агати і, глянувши на карту, вирішили податись до Криниці Старої Сови неподалік, щоб розвідати ситуацію з нежиттю для Дарена Едермата. Дорога пролягла через руїни поселення Кроляча Нора, де Зенбіріт відчула присутність оскверненого місця, і було вирішено провести розвідку руїн. Дюрам знайшов і випробував пару пасток, Ґурдріс відвідав місцеву каплицю Тімори з кровопивцями та сільську раду з сільським головою-зомбі. Леврас зайнявся рубанням кущів і традиційним збором сердець, а Зенбіріт знайшла будинок з зайцями. В магазині пробували уникнути бою ще півдесятка кровопивць, та персонажі не дали їм шансу. Відшукавши нарешті локальне джерело скверни, герої побачили почорнілу тріщину в землі, навколо якої було розкладено понівечені трупи людини, ельфа та напівельфа. Наче цього не досить, в кожного на руці бракувало пальця. Не знайшовши інших слідів, герої продовжили свій шлях до Криниці Старої Сови.

![map](./../../../../../assets/images/s5_2.png){:height="250px" align="right"}
Прибули на місце зранку наступного дня, застали старі руїни магічної вежі з двома яскравими наметами, розкладеними всередині. Виглядало, наче хтось проводить розкопки. На шум, піднятий командою, зі всіх боків полізли зомбаки, а з намету вискочив некромант і спробував прогнати героїв з вежі. Комунікація не наладилась, маг поліг разом зі своїми мертвими, які відмовлялись поставати до життя знову і знову. Якби в загоні шукачів пригод був бард, він склав би епічної довжини баладу про жменьку хоробрих воїнів, оточених цілою армією мертвих і неймовірну звитягу їх на полі бою. В палатці мага герої серед іншого знайшли купу золота, перлину, лікувальне зілля, свиток закляття Темрява та дорогоцінну коробочку з магічним Перснем Захисту із давнього Нетеріла. Ґурдріс явно зацікавився в подальших розкопках, вежа очевидно мала вагому магічну історію. І вже традиційно Леврас був вирубаний з одного удару Ґурдрісом за всі вчинені злодіяння.

### Підсумки: 
* Лана (Зенбіріт Текенурдаас, драконороджена-паладинка (2)): 790+275=1065/900XP => *3 рівень*{:style="color: red"}
* Назар (Гурдріс Хардфордж, дворф-клерик (2)): 650+275=925/900ХР => *3 рівень*{:style="color: red"}
* Іван (Дюрам Хіґсон, напіворк-варвар (2)): 560+340=900/900ХР => *3 рівень*{:style="color: red"}
* Ростик (Леврас Жнець, напівельф-чорнокнижник (2)): 430+275=705/900ХР
