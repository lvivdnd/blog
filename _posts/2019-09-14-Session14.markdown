---
layout: post
title:  "Сесія 14"
date:   2019-09-14 00:00:00 +0000
categories: Dnd roleplay
---

[![Cragmaw Castle](https://i.pinimg.com/564x/09/04/33/090433340709c6eacf3de1c77e7c522c.jpg)](https://www.youtube.com/watch?v=U_YIbilsAgU)

### Шукачі пригод:
* Фіннан Андерспун, хафлінг-злодій (4) - Вова
* Кейлет Ксілавіель, ельф-друїд (3) - Марік
* Велліста Хелмут, тіфлінгиня-чарівниця (3) - Віта
* Ґюрхільд Ґохар, дварф-воїн (3) - Антон
* Таллара Тороем (2) - Люба

### Замок Кам'яної Пащі (2 очка досвіду)
Герої на просто очистили замок, а й зробили це гуманно. Більшість гоблінів зуміли врятуватись, а заразом і їх король Гролл з посланцем від Неззнара Чорного Павука, а також здоровенний совомед, якого гобліни тримали в полоні. Схоже, герої більш ніколи не повірять гобліну на слово. Не вдалось вибратися дварфу Гандрену Роксікеру, якого знайшли скаліченого в калюжі крові в залі короля Гролла. Разом з тим вдалось відшукати карту Печери Морського Еха, за якою тепер можна вийти на загублену Кузню Заклять. Замкненими, але живими знайшлись Олдерліфи та Дендрари, яких було успішно доправлено до Громового Дерева Гарену Едермату. Той натомість вирушив за підкріпленням ордену Латної Рукавиці, які відтепер віддані союзники героїв.

### Повернення додому (2 очка досвіду)
На сторожовій заставі перед Фандаліном герої вияснили, що не всі щасливі станом справ у містечку, а воякам катастрофічно не вистачає алкоголю. Пообіцявши повернутись зі спиртним, герої вирушили до коваля. Вакула прийняв героїв і в обмін на магічний ковальський молот Ґюрхільда погодився припинити виробництво і ремонт зброї та спорядження для Культу Дракона. Облаштувавшись у старого союзника Тоблена Стоунхіла, друїд Кейлет написав довжелезного листа з додатком Скляному Посоху, де легко підшантажував зрадника старими доносами на Червоних Плащів і зажадав від Ярно, щоб той роздобув книгу-глек (з шифрами і контактами Арфістів) у архіжреця Культу. Герої сходили на згарище Сплячого Велетня - єдиного потенціного місця, де в погребі могли зберегтись запаси алкоголю. Згарища ніхто не розчищав, для цієї справи знадобиться велика потуга (Червоних Плащів, наприклад).

Опівночі на міському лузі герої зустрілись зі Скляним Посохом, а ще з кількома десятками його посіпак в засаді. Слово за словом, і Кейлет зумів натравити Ярно на архіжреця Воанерґеса, в якого нібито залишається решта листів і доносів мага на Червоних Плащів. Перемовини, щоправда зайшли в глухий кут, і героям довелось прослідувати в супроводі бандитів до в'язниці в ратуші, допоки Скляний Посох не розбереться з ситуацією. Ув'язнені духом не падали, а натомість зуміли передати кільком Червоним Плащам докази, що Ярно Альбрек - член Альянсу Лордів і працював у Фандаліні власне для викоренення загрози місцевих бандитів. Коли й наглядачі пішли розбиратись в ситуації, героям вдалось покинути камеру і заледве сховатись від патруля, що саме проходив повз. Окрім Веллісти й Кейлета, які врешті ввалили громовою хвилею і накивали п'ятами завдяки невидимості та вовчій подобі.

Ранок почався не з кави, а з революційних настроїв. Вулиці, повні народу і патрулів зустріли героїв запахом пригод. Скляний Посох, схоже, зник, а вибух грому без жодної хмарки на небі чули в цілому Фандаліні та околицях. На хвилі напруги в повітрі невидима Велліста під розкати грому блискуче виступила перед натовпом на міському лузі, закликаючи до повстання проти Культу. Сказати, що юрба підтримала захоплено - нічого не сказати. Та в Культу залишився козир, вагомий та крилатий. Гігантська тінь зірвалася з помістя на горбі і стрімко спікірувала прямо на луг. Від всепоглинаючого отруйного подиху Велліста позбулася свідомості, невидимості і, практично, життя. Паніка природно охопила натовп і в хаосі ніхто вже не звертав уваги на шукачів пригод. Ті скористались нагодою і викрили місце перебування потенційно вцілілого алкоголю містянам. А дракон схопив Веллісту в лапи і, страшно заревівши, поніс у своє лігво на руїнах помістя.

Кейлет вирішив скористатись заворушенням, щоб усунути ще одну загрозу. По інфоданих від Халії Торнтон друїд заховався біля ферми Олдерліф, виглядаючи за мисливцями на драконів, які з подачі Тівари Еламірти секретно оселились там. Безіменний дворф-варвар вийшов, щоб справити нужду, а натомість був схоплений і зв'язаний Кейлетом. Друїд запропонував мисливцю здатись драконові і розповісти правду, на що отримав хорошого штурхана, а дворф - позбувся пальця. Великим зусиллям волі, мотузок і кляпа Кейлет дотягнув мисливця до дракона, де застав і Тівару. Драконороджена була здивована такій раптовій появі соратника і зі всіх сил старалась довести абсурдність звинувачень друїда. В пориві інстинкту самозбереження вона прошила серце підданого своїм мечем, показавши абсолютну рівнодушність до варвара-союзника і накликавши на свою душу гнів богів за таку підлу зраду. Дракон схопив обох - Кейлета та Тівару - і зібрався встановити таки, хто ж тут вірний слуга, а хто - підлий зрадник.

### Підсумки:
Герої виконали багато квестів від представників місцевих фракцій.
* Підкріплення ордену Латної Рукавиці вже в дорозі
* Арфісти чекають лише на диверсію на сторожому посту
* Альянс Лордів все ще хоче схопити Скляного Посоха
* Жентарім готовий приєднатися, коли буде остаточно дискредитовано Тівару та Воанергеса
* Смарагдовий Анклав бачить потенційну підтримку фракцій і вишле людей, якщо герої зуміють об'єднати всіх представників

Всі шукачі пригод за проявлену кмітливість, волю до перемоги і командну роботу отримали по рівню:
* Фіннан Андерспун, хафлінг-злодій (5) - Вова
* Кейлет Ксілавіель, ельф-друїд (4) - Марік
* Велліста Хелмут, тіфлінгиня-чарівниця (4) - Віта
* Ґюрхільд Ґохар, дварф-воїн (4) - Антон
* Таллара Тороем (3) - Люба

Знайдено купу золота, спорядження, кілька звитків з закляттями, лікувальні зілля, яйця Гігантського Орла, визволено заручників, вчинено купу подвигів, пережито валом емоцій:) Фандалін піднявся з колін і чекає на остаточне визволення. Фандалін потребує вас!

![Dragon Fight](https://i.pinimg.com/564x/39/2e/33/392e33b9cad3fb58ad5f8ccb5c8bf7d8.jpg)
