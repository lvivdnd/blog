---
layout: post
title:  "Сесія 1"
date:   2019-08-01 00:00:00 +0000
categories: Dnd roleplay
---
### Загін шукачів пригод:

* Віталік (Доренмор Мітелон, ельф-маг (1))
* Ростик (Джодан Петкеск, людина-чорнокнижник (1))
* Лана (Тівара Еламірта, драконороджена-чародійка (1))
* Іван (Бардрін Боунфіст, дворф-клерик (1))

## Пригоди:

![map](./../../../../../assets/images/s1_1.jpg){:height="500px" align="left" style="margin-right:15px"}
Персонажі зібрались в активно розбудованому недавно місті  Невервінтері, аби допомогти дварфу Гандрену Роксікеру супроводити його віз з шахтарським причандаллям і припасами до шахтарського містечка Фандалін, в трьох днях ходьби на південь. Сам Гандрен подався вперед разом зі старим лицарем Сільдаром Холлвінтером, щоби залагодити тим часом певні справи. Видно було, що Роксікер знайшов щось важливе і винагорода в 10 золотих кожному за довезений віз звучала більш ніж переконливо. А дворф мав чекати на торговому посту “Припаси Бартена”, звідки й планував розпочати експедицію з розкопками в горах.


![гоблін](./../../../../../assets/images/s1_2.png){:height="200px" align="right" style="margin-right:15px"}
Звернувши на схід на Тріборський тракт, через півдня ходу загін натрапив на трупи коней Гандрена з Сільдаром, прошитих чорними стрілами. Тут же з засади вискочили гобліни і спробували захопити караван. Гоблінські трупи було заховано в кущах, а чорнокнижник Джодан Петкеск шляхом послідовного виламування пальців вивідав, що Гандрена з Сільдаром потягли в сховок гоблінів Кам’яної Пащеки, що знаходиться на півночі неподалік.

![печера](./../../../../../assets/images/s1_3.png){:height="200px" align="left" style="margin-right:15px"}
Обійшовши ряд нехитрих пасток, загін відшукав печеру гоблінів з витікаючим з неї джерелом, поклав вартових і знайшов дварфа Бардріна Броунфіста, який приєднався до загону. В печері персонажі знайшли трьох вовків, яких з доброти душевної ел ьф Доренмор разом з Бардріном нагодували та визволили з кайданів. З диким ревом на загін налетів потік води, та змив аж до виходу. Мокрі і сердиті, герої вперто продовжили рух вгору, де були збиті ще більшою масою води. Не бажаючи наступати на граблі тричі, шукачі пригод звернули в боковий прохід, після якого наткнулись на залу, повну гоблінів. Вожак спробував шантажувати героїв побитим до напівсмерті Сільдаром Холлвінтером, та загін був невблаганним. Тіло старого лицаря приземлилось на тверду долівку, а герої почали гинути як мухи. Багато гоблінів вони поклали, та під шаблями і стрілами диких ворогів таки знайшли кінець своєї мандрівки. Дивлячись на тіла полеглих побратимів та борячись з відчайдушним бажанням втекти, драконороджена Тівара Еламірта останннім поривом волі кинулася в гущу ворогів, де й зазирнула в очі смерті.


### Підсумки:
* Віталік (Доренмор Мітелон, ельф-маг (1), RIP): 100/300 ХР
* Ростик (Джодан Петкеск, людина-чорнокнижник (1), RIP): 100/300 ХР
* Лана (Тівара Еламірта, драконороджена-чародійка (1), RIP): 100/300 ХР
* Іван (Бардрін Боунфіст, дворф-клерик (1), RIP): 30/300 ХР
