---
layout: post
title:  "Сесія 15"
date:   2019-09-28 00:00:00 +0000
categories: Dnd roleplay
---

[![Burning Dragon](https://i.pinimg.com/564x/be/13/e3/be13e33f56873d8e5c52438b8f7268c4.jpg)](https://www.youtube.com/watch?v=0QIb17ZT70Q)

### Шукачі пригод:
* Фіннан Андерспун, хафлінг-злодій (5) - Вова
* Кейлет Ксілавіель, ельф-друїд (4) - Марік
* Велліста Хелмут, тіфлінгиня-чарівниця (4) - Віта
* Ґюрхільд Ґохар, дварф-воїн (4) - Антон
* Зулванір Меленар, напівельф-злодій (3) - Алекс

### Анархія в Фандаліні (2 очка досвіду)

Кейлет та Тівара в лапах дракона, Велліста лежить непритомна на купі скарбів дракона. Кейлет направляє дракона до мисливців, дракон забирає Кейлета з Тіварою і летить на ферму Олдерліф по мисливців.

Велліста прокидається, бачить всі ці скарби, які злегка еманують зеленою магією. Пробує забрати перстень, але на руці проступає рана, а в кров потрапляє магічна отрута. Тепер треба шукати друїда чи жреця, щоб зцілитись. Пора повернути собі невидимість і розвідати обстановку з Воанергесом. По дорозі до хати архижреця Велліста натрапляє на руїни Сплячого Велетня, які вже розібрані, народ снує в погріб і назад.

В погребі Зулванір з колєгами з Червоних Плащів, він замаскований під бувалого моряка і дуже задоволений з кількості алкоголю, який можна винести. Побратими розказують про магічний бій минулої ночі в хаті архижреця і втечу Скляного Посоха. Потрібно перевірити місце події, можливо вдастся знайти слід Ярно. Ось цей провулок дає хороший огляд і приховує від зайвих очей.

На площі Ґюрхільд з Фіннаном спостерігають за натовпом, що хаотично снує туди-сюди і за руїнами хати сестри Гараель, де до сьогодні проживав архижрець Воанергес. На згарищах явно проглядаються сліди магічних попадань, половина стелі завалена, уламки розкидані назовні. Над вухом голос Веллісти шепоче, що варто відійти в затишніше місце. А в затишнішому місці звідки не візьмись - Зулванір допиває пляшку заморського червоного. Виявляється, злодій і сам полює на Скляного Посоха, переслідуючи власні інтереси.

Увагу героїв привертає магічно підсилений голос Воанергеса, який по центру площі виголошує події минулої ночі і зраду Ярно Альбрека. Заодно оголошує новим капітаном Червоної Гвардії не кого інакшого як Халію Торнтон, голову місцевої Гільдії Рудокопів. Халія вітає народ Фандаліну і скликає десятників Червоних Плащів на збори в ратушу.

Тим часом дракон з Кейлетом та Тіварою приземляється коло ферми Олдерліф і кидає друїда на розвідку. Якщо Кейлет каже правду, то він же й приведе зрадників до повелителя. Ельф займає вичікувальну позицію, а у вікно виглядає один з мисливців і помічає дракона. Мисливці зриваються на ноги і тікають через задні двері на поле. Кейлет кидається за ними і пробує стримати хоч одного. Врешті дракон приземляється між мисливцями і лісом, до якого ті бігли, і зі страшним риком вивергає на них потоки отрути. Мисливці на землі, Кейлет вказує їм на Тівару, яка без проблисків сумління вбила їх побратима. "Це правда?"- питає один з мисливців у Тівари, яка не має що відповісти. Дракон піднімає драконороджену над землею. "Ти ніщо для мене. Ненавиджу драконів, ваш дух мені глибоко огидний. Єдина причина, чому я була з тобою - щоб заволодіти твоєю волею, підкорити тебе і змусити виконувати кожне моє слово". Лапа Веномфанга стискається, драконороджена скрикує від болю, а тоді зненацька вибухає язиками магічного полум'я і зривається вогняною птахою в небо. Вогонь продовжує обпалювати дракона, він розкидає мисливців з друїдом і летить в агонії на захід.

Кейлет зцілює мисливців і повертає їх до життя, а тоді розкриває свої справжні мотиви - знищити Веномфанга чи прогнати його з Фандаліна. Мисливці приєднуються і згодні допомогти розібратись з культом. Всі йдуть до Халії, шоби розказати про перемогу над Тіварою і Ярно. Кейлета по дорозі затримують і доставляють в ратушу. Квартет героїв, які спостерігали за процесією з кущів, пробує стримати стражників, але Кейлет проти і сам поривається до Халії. Новоявлена капітанша рада новинам і вимагає компрометації Воанергеса, який тепер одноосібно управляє містом, тримаючи Халію в кулаці. Друїд вкотре тікає з в'язниці і вирушає шукати решту героїв.

Тим часом Зулванір з Фіннаном, Ґюрхільдом і Веллістою вирушають до Сплячого Велетня, щоб винести останні вцілілі запаси алкоголю. Там якраз хазяйнують Зулванірові друзяки. "Рушаймо, я вийшов на слід Ярно" - підступає до колєг Зулванір. Нагрузившись двома бочками елю, плащі рушили за злодієм, де потрапили в прикру засаду і були винищені героями. Захоплено алкоголь і червоні накидки для камуфляжу серед місцевих. По дорозі до хати Стоунхіла знищено патруль культистів, а бочки надійно заховано в будинку хазяїна таверни.

### Пошуки Скляного Посоха (1 очко досвіду)

А тим часом Кейлет вовком внюхав слід Скляного Посоха, який веде до Тріборського шляху на північ. Пора розшукати поганця. На Тріборському шляху сліди бою, двоє вбитих плащів з охорони Ярно і кривавий слід до лісу. Стежка виводить героїв на галявину, з високою скелею і джерелом, що витікає з печери в ній. З засади стріляють хобгобліни, а всередині купа воргів, яких гобліни використовують замість коней. Кейлет знову перекидається лютововком і заявляє свої права на місце альфа-самця цієї зграї. Герої звільняють тварин, ті голодні і готові податись з альфою на пошуки гігантського оленя, що днями пробігав цим лісом.

Герої попадають під лавину води, яку вже традиційно спускають гобліни з верхніх рівнів печери. Тоді видряпуються схилом до імпровізованих гоблінських бараків, де натикаються на потужний гарнізон. Заледве вдається перемогти заставу, і герої йдуть на заслужений нічліг біля вогню.

Кейлет тим часом знаходить для зграї гігантського оленя, магічну і потужну тварину. Разом вдається вполювати здобич. М'ясо просто фантастичне, а ще фантастичнішою здається одна з магічних підвісок, якими перев'язано роги оленя. Переливаючись різними кольорами магії, вона дає друїду здатність перетворюватися на тварин з магічним аспектом, будь то вогонь, лід чи блискавка.

### Підсумки:
* Веномфанг вперше покинув Фандалін, але в повітрі витає страх його повернення
* Воанергес одноосібно управляє силами культу, його потрібно скомпрометувати для підняття бунту
* Підготовано алкоголь для диверсії на сторожовій заставі
* Ведуться пошуки Скляного Посоха для подальшої доставки Холлвінтеру

Досвід приходить з наполегливою працею, всі герої підвищують рівень:
* Фіннан Андерспун, хафлінг-злодій (6) - Вова
* Кейлет Ксілавіель, ельф-друїд (5) - Марік
* Велліста Хелмут, тіфлінгиня-чарівниця (5) - Віта
* Ґюрхільд Ґохар, дварф-воїн (5) - Антон
* Зулванір Меленар, напівельф-злодій (4) - Алекс

Виглядає, потрібно більше зусиль для перемоги над Фандалінським Культом Дракона. Пора дотиснути виродків і їхнього оскаженілого монстра. За Фандалін! До перемоги!

![Goblin Cave](https://i.pinimg.com/564x/6c/09/26/6c0926fdc7d17b72f716fd1c12b5428c.jpg)
