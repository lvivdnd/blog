---
layout: post
title:  "Сесія 6"
date:   2019-04-26 00:00:00 +0000
categories: Dnd roleplay
---
### Загін шукачів пригод:
* Лана (Зенбіріт Текенурдаас, драконороджена-паладинка (3))
* Назар (Гурдріс Хардфордж, дворф-клерик (3))
* Іван (Дюрам Хіґсон, напіворк-варвар (3))
* Ростик (Леврас Жнець, напівельф-чорнокнижник (2))
* Діма (Боба Фетт, людина-боєць (2))

## Пригоди:

Сесія пройшла без серйозних боївок, натомість привнесла відіграшу, внутрішніх пошуків і драми. Прокинувшись біля Криниці Старої Сови, герої вирішили врешті повернутись до Фандаліну, щоб зустрітись із квестодавцями та довідатись новини.

![map](./../../../../../assets/images/s6/1.png){:height="150px" align="left" style="margin-right:15px;"}
Леврас врешті зрозумів, що демони дев’яти пекол - не його стихія і вирішив прислухатись до джерела, що дає йому темну силу. І схоже, відчув його у Царстві Тіней. Гоблін, вбитий по дорозі до Фандаліну, відкидав дивну тінь, яку Леврасу вдалось підкорити і влити її в свій проклятий клинок. Схоже, лезо посилюється з кожною поглиную тінню. Чорнокнижнику залишилось відшукати свого патрона, щоб зрозуміти його силу і служити йому.

![map](./../../../../../assets/images/s6/2.png){:height="250px" align="right"}
Другого дня Боба знайшов лук, а вночі на Ґурдріса підступно напав здоровенний Совомед. Неймовірно влучний промінь світла підкосив звіра і дозволив героям без втрат подолати його. Шкіру зняли, а м’яса має вистачити цілому загону на декаду, завдяки Ґурдрісовому закляттю Нетління.

![map](./../../../../../assets/images/s6/3.png){:height="350px" align="left" style="margin-right:15px;"}
Третього дня Дюрама почав вести за собою орел, завівши на високу скелю з гніздом на вершині. Видершись нагору, варвар побачив три велетенські яйця і почув змахи величезних крил позаду. Ледь уникнувши пазурів, Дюрам опинився один на один з гігантським орлом, який схоже розумів його мову. Очі орка та птаха зустрілись і дивним чином Дюрам втратив свідомість, щоб за мить опинитись у вимірі духів. Над скелею кружляли незліченні полчища орлів, викрикуючи славу і благословляючи молодого воїтеля на подвиги. Гігантський птах довго вдивлявся в очі героя, шукаючи впевненості і безстрашності. 
![map](./../../../../../assets/images/s6/4.png){:height="250px" align="right"}
А тоді розправив крила, піднявся над гніздом і… штовхнув Дюрама з краю скелі когтистими лапами. Свідомість повернулась до героя, орли розчинились в повітрі, а до голови прийшло усвідомлення вільного падіння з висоти пташиного польоту. Дюрам розправив руки в надії полетіти, та страх скував його крила і герой став  безнадійно пікувати до землі. В останні миті перед поверхнею, коли вже все життя промайнуло перед очима, орел підхопив орка і врятував від неминучої смерті. 
Кілька перекатів - і Дюрам вже на твердій землі, а за мить в його руку падає велике перо птаха, що посвятив варвара на шлях Тотемного Воїна. Відтепер дух Орла направлятиме Дюрама на його повному пригод шляху.


![map](./../../../../../assets/images/s6/5.png){:height="250px" align="left" style="margin-right:15px;"}
Клерик Ґурдріс же вирішив посвятити своє служіння страждаючому богові Ільматеру. Відтепер милосердя і опіка стануть сенсом його життя, а червоні нитки на руках нагадуватимуть про муки, яких зазнають нещасні та знедолені. Нагода втілити покликання не змусила довго чекати і вже біля Фандаліну жрець натрапив на табір кочівників, лідер яких помирав від прокази. Ризикуючи життям, Ґурдріс ввізвав до Ільматера і вилікував хворобу чоловіка. А тоді допоміг харчами і грішми, наскільки зміг. Серце клерика просвітилось і скріпилось певністю, що він справді на шляху спасення.

Переговори з Дареном Едерматом на предмет розкопок в Криниці Старої Сови не увінчались успіхом. Леврас спробував приховати магічні знахідки героїв, а решта вимагали за свою інформацію немислимі 25% від всіх знахідок в древній вежі. Старий ельф погодився відновити діалог після того, як герої розберуться з загрозою Червоних Плащів.

![map](./../../../../../assets/images/s6/6.png){:height="250px" align="right"}
Надворі сутеніло, каплиця Тімори пустувала, а в таверні збиралися люди. Після кружки пива Зен згодилась зіграти в кості з Ланаром, місцевим рудокопом. Ставки росли як на дріжджах, а чоловік знав свою справу. Зен позбулась купи грошей, зате дізналась, що орки-нальотчики були помічені в східній частині Тріборського тракту, а за деталями варто звертатись до глави міста. Решта вечора для Зен розпливалась в тумані, де точно були танці і вино. А прокинулась паладинка серед ночі не сама і не зі своїми напарниками. Вигнавши Ланара з кімнати, вляглась додивлятись тривожні сни.

![map](./../../../../../assets/images/s6/7.png){:height="150px" align="left" style="margin-right:15px;"}
А напарники пожаліли срібла і пішли ночувати на сіновал до Квеллін Олдерліф. Хафлінгиня з сином прийняли їх гостинно і ніч пройшла без пригод. Зранку герої вирушили до каплиці Тімори і знайшли там сестру Гараель, якій доповіли інформацію про книгу Боуджентла, отриману від банші Агати. Вдячна ельфійка відзначила надійність компанії і запропонувала Ґурдрісу приєднатись до фракції Арфістів - таємної організації, що боролась з тиранією по всьому Фаеруну. Дворф без сумнівів погодився і отримав титул Спостерігача. Тепер намісник фракції має зв’язатись з Ґурдрісом і ввести його в суть справ.

![map](./../../../../../assets/images/s6/8.png){:height="250px" align="right"}
Для Зен ранок теж приніс несподіванки. Драконороджена прокинулась від холодного дотику ножа, приставленого до горла. Спробувавши ворухнутись, зрозуміла, що зловмисників п’ятеро, і вони не збираються відпускати полонянку. І побачила червоні плащі на плечах чоловіків. “Де твої напарники?” - допитував чоловік з ножем. Зен не зламалась, витримала жорстокий допит, врешті позначила головоріза міткою помсти і ледь спромоглася видобути з горлянки такий потрібний вогонь. Дивом ухилившись від вогняної хвилі, бандити розбіглись і відпустили жертву, а паладинка рвонула до дверей. Наткнувшись на хвилю мультиатак Зен змінила план на користь вікна. Дикий тріск розбитого скла, два поверхи падіння - і драконороджена вже ледь жива на землі. “Червоні плащі, вони прийшли за мною” - надривним голосом прокричала до напарників, які саме вийшли з Левового Щита в її пошуках.

Засада, влаштована поспіхом героями біля входу до таверни не спрацювала, а шум всередині затих. Мітка вказувала Зен, що її ціль віддаляється на північ. І розпочалась погоня. Невдало виламані двері, каміння під ногами - і Зен на чолі погоні вже відчуває, що її ворог спустився під землю. Де знаходиться вхід в підземелля, герої так і не знайшли попри всі старання. Неподалік димівся дах таверни, а Зен впевнено стала на шлях паладинки відплати, аж допоки не виріже останнього бандита і встановить порядок в цьому богом забутому поселенні.

{: refdef: style="text-align:center"}
![map](./../../../../../assets/images/s6/9.png){:height="250px"}
{: refdef}

І єдиний Леврас пропустив всю жару, оскільки мусив відробити свій нічліг в таверні, так як не знайшов на паску свого гаманця, який очевидно хтось майстерно спер ще перед тим, як чорнокнижник добрів до таверни. Побажаймо йому вдалих пошуків!

### Підсумки: 
* Лана (Зенбіріт Текенурдаас, драконороджена-паладинка (3)): 1065+350=1415/2700 XP
* Назар (Гурдріс Хардфордж, дворф-клерик (3)): 925+350=1275/2700 ХР
* Іван (Дюрам Хіґсон, напіворк-варвар (3)): 900+285=1185/2700 ХР
* Ростик (Леврас Жнець, напівельф-чорнокнижник (2)): 705+240=945/900 ХР => *3 рівень*{:style="color: red"}
* Діма (Боба Фетт, людина-боєць (2)): 360+175=535/900 ХР


### Час простою:
Дюрам присвятив всі 9 тижнів на бійцівські турніри, виявляється рудокопи і місцеві роззяви люблять проводити час на імпровізованому рингу. Силушка нашого напіворка не підвела, три поєдинки закінчились швидким нокаутом. На ставках, які весь цей час робили Фанділінці, Дюраму вдалось заробити не мало не багато - 887 (!) золотих. Мало того, наш герой умудрився покласти на лопатки місцевого улюбленця публіки Варлама, чим заробив немилість і численні погрози місцевих. Подивимось, шо з того вийде.

Зен побачила гроші, які згрібав до гаманця її товариш, і рішила - а чим я гірша? 7 тижнів боїв, кілька перемог - і в нашої драконородженої з'явились гроші на пошуки магічних предметів. І ось шо ми найшли:
[Зілля сили Гірського Гіганта](https://www.dndbeyond.com/magic-items/potion-of-hill-giant-strength) (200 золотих)
[Велике лікувальне зілля](https://www.dndbeyond.com/magic-items/potion-of-healing-greater) (350 золотих)
[Кеогтомова мазь](https://www.aidedd.org/dnd/om.php?vo=keoghtom-s-ointment) (200 золотих)
[Звиток закляття Вказівка](http://www.dxcontent.com/SDB5e_SpellBlock.asp?SDBID=331) (250 золотих)
Ці всі магічні предмети є в наявності по одній штуці, їх ціна вказана в дужках). Хто хоче - зголошуйтесь, оплачуйте, можете ше закинути Зен за пошуки (витрати 100 золотих).

Ще один тиждень пошуку і 100 золотих дозволили знайти:
[Зілля яснобачення](https://www.dndbeyond.com/magic-items/potion-of-clairvoyance) (рідкісне, 4500 золотих)
[Звиток закляття Їдка Куля](https://www.dndbeyond.com/magic-items/spell-scroll-4th-level); [а також](https://www.dndbeyond.com/spells/vitriolic-sphere) (рідкісний, 1500 золотих)
[Графін безкінечної води](https://roll20.net/compendium/dnd5e/Decanter%20of%20Endless%20Water) (незвичайний, 700 золотих)
[Зілля героїзму](https://www.dndbeyond.com/magic-items/potion-of-heroism) (рідкісне, 2500 золотих)